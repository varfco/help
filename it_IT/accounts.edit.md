Se stai modificando un conto patrimoniale dovresti compilare il campo "Saldo di apertura" e la rispettiva data. Sono poche le persone che cominciano ad utilizzare Firefly III e hanno un saldo pari a 0,00. Al contrario, la maggior parte delle persone ha già del denaro nel loro conto. Tira fuori la tua documentazione, leggi il bilancio corrente del conto che stai aggiungendo e compila il relativo campo.

Per quanto riguarda i ruoli disponibili:

- Usa "Conto attività predefinito" per i tuoi conti.
- Usa "Conto attività condiviso" per i conti famigliari.
- Usa "Conto risparmio" per i conti in cui metti da parte del denaro.
- Usa "Carta di credito" per le carte di credito. Se un conto è stato reso come una carta di credito, saranno disponibili ulteriori opzioni.

**Carte di credito**

Firefly III supporta le carte di credito con pagamento mensile. Tuttavia questa informazione non è attualmente utilizzata. Inserisci comunque questa informazione e in futuro Firefly III potrebbe utilizzarla per qualcosa di utile.

**Saldo virtuale**

Supponiamo che tu voglia avere sempre un saldo minimo di 100,00€. Inserisci "-100" e Firefly III considererà un saldo di 100,00€ come zero. Se stai creando un conto per una carta di credito, inserisci il massimale della tua carta di credito (ad esempio, 1000,00€). Firefly III mostrerà correttamente quanto disti dal limite.